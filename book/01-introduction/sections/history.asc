=== Git'in Kısa Tarihçesi

Hayattaki pek çok harika şey gibi, Git de bir miktar yaratıcı yıkım ve ateşli tartışmayla başladı.

Linux çekirdeği (kernel) oldukça büyük ölçekli bir açık kaynak kodlu yazılım projesidir.(((Linux)))
Linux çekirdek bakım ve geliştirme yaşam süresinin çoğunda (1991-2002), yazılım değişiklikleri yamalar ve arşiv dosyaları olarak tutulup taşındı. 
2002 yılında, Linux çekirdek projesi, BitKeeper adında tescilli bir DSKS kullanmaya başladı.(((BitKeeper)))

2005 yılında, Linux çekirdeğini geliştiren toplulukla BitKeeper'ı geliştiren şirket arasındaki ilişki bozuldu ve aracın topluluk tarafından ücretsiz olarak kullanılabilmesi uygulamasına son verildi. 
Bu, Linux geliştirme topluluğunu (ve özellikle Linux'un yaratıcısı olan Linus Torvalds'ı) BitKeeper'ı kullanırken aldıkları derslerden yola çıkarak kendi araçlarını geliştirme konusunda harekete geçirdi. 
Yeni sistemin hedeflerinden bazıları şunlardı: 

* Hız
* Basit tasarım
* Çizgisel olmayan geliştirme süreci için güçlü destek (binlerce paralel dal (branch))
* Bütünüyle dağıtık olma
* Linux çekirdeği gibi büyük projelerle verimli biçimde başa çıkabilme (hız ve veri boyutu)

2005'teki doğumundan beri, Git kullanım kolaylıklarını geliştirebilmek için evrilip olgunlaştı, ama yine de bu niteliklerini korudu. 
Git, inanılmaz ölçüde hızlı, büyük ölçekli projelerde alabildiğine verimli ve çizgisel olmayan geliştirme süreçleri için inanılmaz bir dallanma (branching) sistemine sahip (bkz. <<_git_branching>>).
